2

 

 

polatos minime neglexerunt eorumque scripturas haud ita raro sunt amplexi. Sane qui-
dem saepe difficillimum est diiudicare, utrum genus codicum genuina scriptoris verba serva-
verint3 nec mirum quod multis locis suae voluntati atque arbitrio inserviverunt editores,

Cum igitur mihi propositum sit, ut de codicibus interpolatis disputem et quae
virtutes quaeque vitia in iis insint, disseram, priusquam eos codices in quaestionem vocab0,
quam brevissime generatim de codicibus, qui ad commentationem meam pertinebunt, verba
faciam. Atque tria esse· genera codicum Caesarianorum Heller (Philol. XVII p. 492 sq.)
cum ex eis, quibus inter se differunt, tum ex lacunis, quae in iis inveniuntur, sagacissime
collegit, genus integrum vel lacunosum, mixtum, interpolatum. Codices autem, qui primi
generis sunt, ita inter se discrepant, ut in complures familias sint distribuendi, quarum
primae cod. Bongarsianus I vel Amstelodamenis (Α) eiusque affinis cod. Moissacensis (Μ),
alteri codex Parisinus Ι (Β) ejusque simillimus cod. Vaticanus 3864 vel Romanus (R),
et si Helleri auctoritatem sequimur, cod. Vossianus I (Β), (18 quo infra dicemus, adnu-
merantur. Reliquos codices huius generis et ei, qui generi mixto ascribuntur, quippe qui
minore sint auctoritate, enumerare supersedeo. Tertii autem generis, quod vulgo inter-
polatum vocatur, hi sunt codices: Parisinus ΙΙ, Frigellii Thuaneus (a), Leidensis I (b),
Scaligeranus (c), Cuiacianus (d), Hauniensis Ι (8), Vindobonensis I (f), Ursinianus (u),
Andinus (Ιι), Oxoniensis (i). Codex 'Parisinus II et Ursinianus, archetypi tanquam
traduces, agmen interpolatorum ducunt et longe sunt eorum praestantissimi; cod.
Leidensis Ι multis locis prope accedit ad Parisinum ΙΙ, sed non ita, ut ex eo ipso
traductus esse videatur; saepius enim cum codicibus integris conspirantem non iniuria
mixtis adnumerari posse infra ostendam. Cod. Hauniensis Ι, quem Whitte in commen-
tatione quae annalibus gymn. Roennensis 1847 addita est, diligenter contulit, sine dubio
apographus est cod. Ursiniani, quocum plurimis locis consentit3 Cod. Vindobonensis I,
quam Schneider accuratius inspexit, suis virtutibus non caret3 reliquos codices huius
generis nondum satis diligenter excussos esse valde dolendum est et eo magis, quod cod.
Andinus et Oxoniensis, quos alterum alteri simillimos fuisse Oudendorpius praef. p. VIII
contendit, et cod. Scaligeranus ubi his temporibus sint, lateat.

At quamquam complurium codicum et integrorum et interpolatorum lectiones accu-
rate collectas habemuS, tamen non mirum videbitur, non semper quid ubique legatur, inter
eos, qui codices excusserunt, convenire, cum in litteris saepenumero obscuratis oculi facile
fallere possint. Quod ita esse, cum ex variis lectionibus ipsis et iis quae Vielhaber (Ztschft.
f. ostr. Gymn. XV. p. 29 sq.) et Koch (Ztschft. fiir Gymnasialwesen XV. p. 592 sq.)
de ea re disputaverunt, cognosces. Huc accedit, quod non omnes critici de codicibus
idem sentiebant, et ut quisque eorum praestantior videbatur, eo uberius eJus lectiones refe·
rebantur. Maxime hoc ad codices interpolatos pertinet, nec facile, quid ubique vetustum
illud exemplar interpolatum exhibuerit, cognoscitur. Adde quod etiam librarii horum
codicum saepius ex libidine aut neglegentia verba describenda commutaverunt, ita ut
haud ita raro alii codices ab aliis recedant: requires mecum librum, qui non solum omnibus
lectionibuS, quas superiores critici collegerunt, instructus sit, sed quid codicum integrorum,
quid interpolatorum sit, distincte atque accurate referat.

Sed priusquam explorare instituam, quae conditio inter codices integros et
interpolatos intercedat, de iustis interpolatorum lectionibus accuratius videtur disserendum.

